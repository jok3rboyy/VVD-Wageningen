---
title: ​Vreedzame demonstratie versus orde verstoren
date: 2025-05-17T15:14:01.471Z
category: opinie
---
In de laatste raadsvergadering heeft de VVD vragen gesteld over de uit de hand gelopen demonstratie op 5 mei, Wevierden onze vrijheid. ​Deze vrijheid die 80 jaar geleden mede tot stand is gekomen door heldhaftig handelen van de aanwezige veteranen. Het is het recht om je mening te uit​en, om vreedzaam te demonstreren en om vrij je leven vorm te geven. Maar vrijheid betekent ook verantwoordelijkheid en respect voor anderen. Helaas hebben we tijdens de viering op het 5 Meiplein ​en het Bevrijdingsfestival gezien dat deze balans ernstig werd verstoord.

Activisten kwamen naar Wageningen door de oproep die was gedaan door Free Palastine Wageningen. Zoals een van hen in de krant trots meldde, mocht iedereen doen waar hij of zij zich comfortabel bij voelde. Dus georganiseerd protesteren of later op de dag daar zelf een invulling aan geven.​ 

Vrijheid van meningsuiting is een kernwaarde, maar vrijheid eindigt waar zij de veiligheid van anderen bedreigt. Wat wij zagen op 5 mei was geen vreedzaam protest, maar een aanval op het respect en de veiligheid van anderen. Dit vraagt om een kritische evaluatie. De burgemeester zegde de evaluatie toe. De VVD zal hierin ook de vraag mee laten nemen in hoeverre de organisatoren van een demonstratie verantwoordelijk zijn voor het uit de hand lopen hiervan.