---
title: De laatste loodjes voor het zomerreces
date: 2025-07-25T19:26:39.676Z
category: raadswerk
---
Vlak voor de zomervakantie is het even aanpoten: bedankjes voor de juffen, nog een toetsweek, eindvoorstelling, etc... Voor veel moeders is dit vast herkenbaar. De politieke kalender sluit daar, qua timing, helaas volledig op aan; Want heb je ideeën die geld kosten? Dan is de kadernota begin juli hét moment om ze mee te geven aan het college.  Zo vond ik het tijd worden dat we in het centrum van Wageningen een bewaakte fietsenstalling krijgen. Mijn motie haalde de meerderheid; Een mooi succes om deze drukke periode positief mee af te sluiten.

Voorstellen waar de VVD zich absoluut niet in kon vinden waren er ook deze avond: Het nieuwe inkomenszekerheidbeleid kon niet op onze steun rekenen. Dit lijkt toch echt als een bezuiniging uit te pakken, een bezuiniging op de meest kwetsbaren in onze stad.

En 750.000 euro voor vluchtelingen vind de VVD ook niet nodig. Als enige partij stemden wij tegen.

Maar nu eerst het zomerreces: opladen voor een nieuw politiek jaar.

Een jaar vol kansen: gemeenteraadsverkiezingen! Na de vakantie bepalen we met onze leden: Wie wordt de lijststrekker? Wie komen er op de kieslijst? Wat komt er in ons verkiezingsprogramma? En hoe zorgen we dat iedereen komt stemmen?

Wil jij meer weten? Bijvoorbeeld hoeveel tijd het kost of welke verschillende rollen we in de fractie kennen? Laat het mij dan gerust weten via een DM op de socials of stuur me een mailtje!

