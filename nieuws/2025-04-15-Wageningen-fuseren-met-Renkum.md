---
title: Wageningen fuseren met Renkum?
date: 2025-04-15T09:00:00+01:00
category: opinie
thumbnail: /images/GemeenteRenkum.png
description: De gemeenteraad van Wageningen laat een impactanalyse uitvoeren
  naar mogelijke herindeling met Renkum. De VVD vraagt zich af of Renkum met
  haar bestuurlijke en financiële problemen een geschikte fusiepartner is.
---

## Wageningen fuseren met Renkum?

**De gemeenteraad van Wageningen laat een impactanalyse uitvoeren naar de gevolgen van een mogelijke herindeling met Renkum. De VVD heeft twijfels bij Renkum als geschikte fusiepartner.**

In november 2023 besloot de gemeenteraad van Renkum te willen fuseren met een andere gemeente. Wageningen werd daarbij genoemd als mogelijke partner. In reactie daarop besloot de Wageningse raad op 18 maart 2024 eerst een onderzoek te laten doen naar de eigen bestuurskracht.

Uit dat onderzoek, dat in het derde kwartaal van 2024 werd afgerond, blijkt dat Wageningen bestuurlijk sterk genoeg is om zelfstandig te blijven. Er is volgens de onderzoekers geen directe noodzaak voor schaalvergroting.

Op 3 februari 2025 besloot de gemeenteraad daarom een vervolgstap te zetten: een impactanalyse die inzicht moet geven in de kansen en risico’s van een mogelijke herindeling, specifiek met Renkum of andere gemeenten. Deze analyse moet ook duidelijk maken welke fusiepartners aansluiten bij de visie en ambitie van Wageningen.

## VVD: Is Renkum een geschikte partner?

Voor de VVD Wageningen is het nog maar de vraag of Renkum, gezien haar bestuurlijke en financiële uitdagingen, een logische fusiepartner is. Wij vinden dat een eventuele herindeling een versterking moet zijn voor de stad en haar inwoners — geen risico op extra bestuurlijke druk of financiële problemen.

De uitkomsten van de impactanalyse zullen bepalend zijn voor het vervolg. Tot die tijd blijven we als VVD kritisch kijken naar wat een herindeling betekent voor de bestuurskracht, financiële stabiliteit en toekomst van Wageningen.

```


```
