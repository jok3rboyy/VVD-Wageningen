---
title: Weer aan de slag voor een sterker Wageningen!
date: 2025-06-11T08:26:25.190Z
category: raadswerk
---
Wat fijn om weer terug in de Raad te zijn! Op 12 mei mocht ik na 32 weken weer zelf in de raadsvergadering plaatsnemen en kon ik Marco bedanken voor het invallen. Soms moet je een stapje terugzetten om er daarna weer twee vooruit te kunnen zetten. En dát is precies mijn voornemen. Twee stappen vooruit om te zorgen dat we niet alleen geld uitgeven aan linkse ideeën! Met het oog op de gemeenteraadsverkiezingen, die in maart 2026 weer zijn, gaan we nu al aan de slag onze ideeën voor de komende jaren op papier te zetten. De eerste leden- en kiezersborrel hebben we hiervoor alweer gehad. Op onze socials en nieuwe website[ www.vvdwageningen.nl](http://www.vvdwageningen.nl/) zullen we de volgende initiatieven zeker aankondigen. Maar mocht je zelf een idee/initiatief willen aandragen, schroom niet om mij een mailtje te sturen! Ook als je het leuk vind een keer mee te vergaderen of open staat op een andere wijze een bijdrage te leveren hoor ik het graag!

Naast de Politieke avonden ben ik ook weer gestart in de Raadswerkgroep Democratische Kwaliteit. Hierin buigen we ons over de vraag: hoe zorgen we ervoor dat er meer Wageningers bij de volgende verkiezingen de stembus weten te vinden? Goede ideeën zoals een gezamenlijke verkiezingskrant en -site waar alle informatie op staat is een eerste concrete stap.

Met vriendelijke groet,

Esther Koenders