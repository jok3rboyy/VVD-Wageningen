---
title: VVD Wageningen verlaat raadsvergadering na motie over Midden-Oostenconflict
date: 2025-06-02T20:34:45.475Z
---
**Wageningen, 2 juni 2025**

### VVD-fractie verlaat kortstondig raadzaal uit protest tegen debat over Midden-Oosten

De VVD-fractie van Wageningen heeft vanavond tijdens de gemeenteraadsvergadering kortstondig de raadzaal verlaten. Aanleiding was het besluit van GroenLinks om een debatpunt over het conflict in het Midden-Oosten op de agenda te plaatsen.

Fractievoorzitter **Bart Rozemeijer** licht toe:\
*“Wij vinden dat wij als gemeenteraad niet gaan over internationale conflicten en dat deze horen bij de landelijke en internationale politiek. De Wageningse raad moet zich richten op zaken waar we daadwerkelijk invloed op hebben en waar onze verantwoordelijkheid ligt.”*

Na het debatpunt heeft de VVD-fractie haar plek in de raadzaal weer ingenomen, om de rest van de vergadering bij te wonen en haar rol als volksvertegenwoordiger op de lokale dossiers te blijven vervullen.\
*“We nemen onze verantwoordelijkheid serieus en wilden daarom aanwezig zijn bij de bespreking van onderwerpen waar we als raad wel over gaan,”* aldus Rozemeijer.

De VVD roept op tot terughoudendheid in het agenderen van onderwerpen die buiten de invloedssfeer van de gemeenteraad vallen.