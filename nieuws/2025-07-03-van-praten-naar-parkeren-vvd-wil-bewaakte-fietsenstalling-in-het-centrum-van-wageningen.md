---
title: "Van praten naar parkeren: motie VVD bewaakte fietsenstalling in het
  centrum van Wageningen"
date: 2025-07-08T16:03:26.892Z
category: raadswerk
thumbnail: /images/uploads/fietsparkeren.png
---
**Op maandag 7 juli dient de VVD tijdens de behandeling van de Kadernota 2025 een motie in om op korte termijn een bewaakte fietsenstalling in het centrum van Wageningen te realiseren. De motie roept het college op om gebruik te maken van leegstaande panden in de binnenstad voor een tijdelijke invulling als fietsenstalling.**

“De Raad heeft in het verleden al uitgesproken om op termijn een bewaakte fietsenstalling te realiseren op het Beuningenplein. Met deze motie kunnen we op korte termijn vast eerste stap te zetten: Door nu tijdelijk een leegstaand pand in te richten als bewaakte stalling, kunnen we ervaring opdoen met het beheren van zo’n voorziening en tegelijkertijd iets terugdoen voor inwoners die hier al jaren om vragen,” aldus Esther Koenders.

Tijdens het recente inwonersberaad over mobiliteit werd het gebrek aan goede fietsparkeermogelijkheden in het centrum meermaals genoemd. “Als we inwoners serieus nemen, moeten we ook zichtbaar iets doen met hun input. Dit is daar een hele concrete kans voor,” aldus Koenders.

Maandagavond buigt de Raad zich over het voorstel, vanuit verschillende fracties is al steun voor deze motie toegezegd.